\section{Vektorski prostor $\R^3$}

\subsection{Koordinatni sistem in vektorji v prostoru}

\vprasanje{Kakšen je pozitivno orientiran koordinatni sistem?}

Tak, kjer je ordinatna os za $90\degree$ pozitivno rotirana od abscisne osi.

\vprasanje{Kaj sestavlja koordinatni sistem v prostoru?}

Tri medsebojno paroma pravokotne številske premice, ki se sekajo v koordinatnem izhodišču.

\vprasanje{Kaj je krajevni vektor točke $T = (x,y,z) \in \R^3$?}

To je usmerjena daljica z začetkom v izhodišču in koncem v točki $T$.

\vprasanje{Kaj je vektor?}

Vektor $\vec{a} = (x, y, z)$ je množica vseh usmerjenih daljic, ki jih dobimo z vzporednim premikom krajevnega vektorja do točke $T(x, y, z)$.

\vprasanje{Kaj je linearna kombinacija vektorjev $\vec{a}_1, \vec{a}_2, \ldots, \vec{a}_n$?}

To je vsak izraz oblike $\alpha_1 \vec{a}_1 + \alpha_2 \vec{a}_2 + \ldots + \alpha_n \vec{a}_n$, kjer so $\alpha_1, \alpha_2, \ldots, \alpha_n \in \R$.

\vprasanje{Kdaj so vektorji $\vec{a}_1, \vec{a}_2, \ldots, \vec{a}_n$ linearno neodvisni? Kdaj sta dva vektorja $\vec{a}$ in $\vec{b}$ linearno odvisna?}

Kadar nobeden izmed vektorjev ni enak kakšni linearni kombinaciji ostalih.

Dva vektorja sta linearno odvisna, kadar velja $\vec{a} = \alpha \vec{b}$ ali $\vec{b} = \beta \vec{a}$ za neka $\alpha, \beta \in \R$. To je natanko takrat, ko sta vzporedna.

\vprasanje{Kaj je baza prostora $\R^3$? Kaj je \textit{standardna baza}?}

Baza prostora je množica treh linearno neodvisnih vektorjev.

Standardna baza so vektorji $\vec{i} = (1, 0, 0), \vec{j} = (0, 1, 0), \vec{k} = (0, 0, 1)$.

\subsection{Skalarni produkt}

\vprasanje{Kaj je skalarni produkt vektorjev $\vec{a}_1 = (x_1, y_1, z_1)$ in $\vec{a}_2 = (x_2, y_2, z_2)$?}

To je število $\vec{a}_1 \cdot \vec{a}_2 = x_1 x_2 + y_1 y_2 + z_1 z_2$.

\vprasanje{Kaj je \textit{norma} vektorja $\vec{a}$? Kaj predstavlja?}

To je število $\| \vec{a} \| = \sqrt{\vec{a} \cdot \vec{a}}$. Predstavlja dolžino vsake usmerjene daljice, ki predstavlja vektor $\vec{a}$.

\vprasanje{Naštej 4 lastnosti skalarnega produkta.}

\begin{enumerate}
	\item Komutativnost: $\vec{a} \cdot \vec{b} = \vec{b} \cdot \vec{a}$.
	\item Distributivnost: $(\vec{a} + \vec{b}) \cdot \vec{c} = \vec{a} \cdot \vec{c} + \vec{b} \cdot \vec{c}$.
	\item Homogenost: $(\alpha \vec{a}) \cdot \vec{b} = \alpha (\vec{a} \cdot \vec{b})$.
	\item Pozitivna definitnost: $\vec{a} \cdot \vec{a} \ge 0$ in $\vec{a} \cdot \vec{a} = 0 \nt \vec{a} = \vec{0}$.~
\end{enumerate}

\vprasanje{Kako izračunaš kot med dvema vektorjema $\vec{a}$ in $\vec{b}$? Kaj je kriterij za pravokotnost vektorjev?}

\[
	\cos \phi = \frac{\vec{a} \cdot \vec{b}}{\norm{\vec{a}} \norm{\vec{b}}}
\]
Kjer je $\phi$ kot med vektorjema.

Kriterij za pravokotnost: $\vec{a} \perp \vec{b} \nt \vec{a} \cdot \vec{b} = 0$.

\subsection{Vektorski produkt}

\vprasanje{Kaj je vektorski produkt vektorjev $\vec{a}$ in $\vec{b}$?}

To je vektor $\vec{a} \x \vec{b}$, za katerega velja:
\begin{itemize}
	\item pravokoten je na $\vec{a}$ in na $\vec{b}$.
	\item dolžina je ploščina paralelograma, napetega na krajevna vektorja $\vec{a}$ in $\vec{b}$.
	\item trojica $(\vec{a}, \vec{b}, \vec{a} \x \vec{b})$ je pozitivno orientirana.
\end{itemize}

\vprasanje{Kakšen je predpis za vektorski produkt?}

\[
	(x_1, y_1, z_1) \x (x_2, y_2, z_2) = 
	\begin{vmatrix}
		\vec{i} & \vec{j} & \vec{k} \\
		x_1 & y_1 & z_1 \\
		x_2 & y_2 & z_2
	\end{vmatrix}
\]

\vprasanje{Povej 3 lastnosti vektorskega produkta.}

\begin{itemize}
	\item Antikomutativnost: $\vec{a} \x \vec{b} = - \vec{b} \x \vec{a}$.
	\item Distributivnost: $\vec{a} \x (\vec{a} + \vec{c}) = \vec{a} \x \vec{b} + \vec{a} \x \vec{c}$.
	\item Homogenost: $(\alpha \vec{a}) \x \vec{b} = \vec{a} \x (\alpha \vec{b}) = \alpha (\vec{a} \x \vec{b})$
\end{itemize}

\subsection{Mešani produkt}

\vprasanje{Kaj je mešani produkt vektorjev $\vabc$ ? Kakšen je njegov predpis?}

To je število $[ \vabc ] = (\vec{a} \x \vec{b}) \cdot \vec{c}$.

\[
	[\vec{a}, \vec{b}, \vec{c}] = \begin{vmatrix}
		x_1 &  y_1 & z_1 \\
		x_2 & y_2 & z_2 \\
		x_3 & y_3 & z_3
	\end{vmatrix}
\]

\vprasanje{Kakšna je geometrijska interpretacija mešanega produkta?}

Mešani produkt $[\vabc]$ je volumen paralelepipeda, napetega na vektorje $\vec{a}$, $\vec{b}$ in $\vec{c}$, pomnožen z orientacijo urejene trojice $(\vabc)$.

\vprasanje{Kako izračunamo prostornino nepravilnega tetraedra, določenega z vektorji $\vabc$ ?}

\[
	V = {{1 \over 6} \left| [\vabc] \right|}
\]

\vprasanje{Povej 2 lastnosti mešanega produkta.}

\begin{enumerate}
	\item Asociativnost v vseh faktorjih: $[\vec{a}_1 + \vec{a}_2, \vec{b}, \vec{c}] = [\vec{a}_1, \vec{b}, \vec{c}] + [\vec{a}_2, \vec{b}, \vec{c}]$.
	\item Homogenost: $\alpha [\vabc] = [\alpha \vec{a}, \vec{b}, \vec{c}] = [\vec{a}, \alpha \vec{b}, \vec{c}] = [\vec{a}, \vec{b}, \alpha \vec{c}]$.
\end{enumerate}

\vprasanje{Kaj je Lagrangeva identiteta?}

\[
	(\vec{a} \x \vec{b}) \cdot (\vec{c} \x \vec{d}) = \begin{vmatrix}
		\vec{a} \vec{c} & \vec{a} \vec{d} \\
		\vec{b} \vec{c} & \vec{b} \vec{d}
	\end{vmatrix}
\]

\section{Premice in ravnine v $\R^3$}

\subsection{Enačbe ravnin}

\vprasanje{Kaj je enačba ravnine?}

Enačba ravnine $\Sigma$ je taka enačba v spremenljivkah $x,y,z$, da velja:
\begin{itemize}
	\item Če točka $T(a,b,c)$ leži na $\Sigma$, potem $a, b, c$ zadoščajo enačbi.
	\item Če $T \notin \Sigma$, pa $a, b, c$ ne zadoščajo enačbi.
\end{itemize}

\vprasanje{Kaj je normala ravnine? Koliko normal ima ravnina? Kaj še potrebujemo, da natanko določimo ravnino, poleg normale?}

Normala ravnine je poljuben neničelen vektor, ki je pravokoten na ravnino.

Ravnina ima več normal, vse izmed katerih so si vzporedne.

Ravnina je natanko določena z normalo in eno točko na ravnini.

\vprasanje{Kakšne splošne oblike je enačba ravnine? Kako iz te oblike preberemo normalo? Ali je enačba ravnine enolična?}

Splošna oblika: $ax + by + cz + d = 0$, $a, b, c$ niso vsi $0$.

Normala take ravnine je $(a, b, c)$.

Enačba ravnine ni enolična, saj lahko enačbo pomnožimo z poljubnih neničelnim skalarjem, in še vedno predstavlja isto ravnino.

\vprasanje{Kaj je \textit{normalna enačba ravnine}? Kako je z njeno enoličnostjo?}

To je poseben primer enačbe ravnine $ax + by + cz + d = 0$, kjer ima normala $(a, b, c)$ dolžino $1$. Je enolična do predznaka natančno, lahko jo pomnožimo z $-1$.

\vprasanje{Podaj enačbo ravnine skozi tri nekolinearne točke $(x_0, y_0, z_0), (x_1, y_1, z_1), (x_2, y_2, z_2)$.}

\[
	\begin{vmatrix}
		x-x_0 & y - y_0 & z - z_0 \\
		x_1-x_0 & y_1 - y_0 & z_1 - z_0 \\
		x_2-x_0 & y_2 - y_0 & z_2 - z_0
	\end{vmatrix} = 0
\]

\subsection{Razdalja do ravnine}

\vprasanje{Kaj je razdalja med točko $T_1$ in ravnino? Navedi njeno formulo z uporabo normale $\vec{n}$, krajevnega vektorja do točke na ravnini $\vec{r}_0$ ter krajevnega vektorja do točke $T_1$, $\vec{r}_1$.}

To je najkrajša razdalja $\Delta$ med $T_1$ in kakšno točko na ravnini.

\[
	\Delta = \left| \frac{\vec{n}(\vec{r}_1 - \vec{r}_0)}{\norm{\vec{n}}} \right|
\]

\vprasanje{Navedi formulo za razdaljo točke $T(x_0,y_0,z_0)$ od ravnine z enačbo $ax + by + cz +d = 0$.}

\[
	\Delta = \left| \frac{ax_0 + by_0 + cz_0 + d}{\sqrt{a^2 + b^2 + c^2}} \right|
\]

\vprasanje{Kaj je razdalja med dvema vzporednima ravninama?}

To je razdalja med poljubno točko na eni ravnini in drugo ravnino.

\vprasanje{Kaj je razdalja med premico in njej vzporedno ravnino?}

To je razdalja med poljubno točko na premici in ravnino.

\subsection{Enačbe premic}

\vprasanje{Kaj je enačba premice v prostoru?}

Sistem dveh linearnih enačb v spremenljivkah $x, y, z$, da velja: $T(a,b,c)$ leži na premici natanko takrat, ko $a, b, c$ zadostujejo obema enačbama.

\vprasanje{Kaj je smerni vektor premice? Kaj še potrebujemo, da premico popolnoma definiramo?}

Smerni vektor premice je poljuben neničelni vektor, ki je premici vzporeden. Da enolično določimo premico, potrebujemo še eno točko na premici.

\vprasanje{Povej vektorsko enačbo premice ter enačbo premice po komponentah.}

\[
	\vec{r} = \vec{r}_0 + \lambda \vec{s}
\]

Kjer je $\vec{r}$ poljuben vektor, $\vec{r}_0$ krajevni vektor do točke na premici, $\lambda$ neko realno število in $\vec{s}$ smerni vektor premice.

\[
	\frac{x-x_0}{a} = \frac{y-y_0}{b} = \frac{z-z_0}{c}
\]

Kjer so $x, y, z$ koordinate do poljubne točke, $x_0, y_0, z_0$ koordinate točke na premici ter $a, b, c$ komponente smernega vektorja premice.

\subsection{Razdalja do premice}

\vprasanje{Povej enačbo za razdaljo točke $T_1$ s krajevnim vektorjem $\vec{r}_1$ od premice z enačbo $\vec{r} = \vec{r}_0 + \lambda \vec{s}$.}

\[
	\Delta = \frac{\norm{(\vec{r}_1 - \vec{r}_0) \x \vec{s}}}{\norm{\vec{s}}}
\]

\vprasanje{Čemu je enaka razdalja med dvema vzporednima premicama?}

Razdalji med poljubno točko na eni premici in drugo premico.

\vprasanje{Povej enačbo za razdaljo med dvema mimobežnima premicama. Kdaj se nevzporedni premici sekata?}

\[
	\Delta = \frac{\left|[\vec{r}_2 - \vec{r_1}, \vec{s}_1, \vec{s}_2]\right|}{\norm{\vec{s}_1 \x \vec{s}_2}}
\]

Kjer sta $\vec{r}_1, \vec{r}_2$ krajevna vektorja do dveh točk na premicah (ena točka na premico), $\vec{s}_1$ in $\vec{s}_2$ pa smerna vektorja premic.

Dve nevzporedni premici se sekata, kadar je navedeni mešani produkt $0$.

\section{Osnovne algebraične strukture}

\subsection{Operacije na množicah}

\vprasanje{Kaj je binarna notranja operacija na množici $A$? Kako v splošnem imenujemo njen izhod?}

To je preslikava $A \x A \desno A, (x, y) \slika x \circ y$. $x\circ y$ v splošnem imenujemo \textit{kompozitum}.

\vprasanje{Kaj je dvočlena zunanja operacija?}

To je preslikava množic $A$ in $R$ s predpisom $R\x A \desno A.$

\vprasanje{Kako imenujemo množico, na kateri je definirana vsaj ena operacija?}

Algebraična struktura.

\vprasanje{Kdaj je $a \in A$ obrnljiv?}

Kadar obstaja inverz $a^{-1} \in A$, da je $a^{-1} \circ a = a \circ a^{-1} = e$.

\subsection{Grupe}

\vprasanje{Kaj so grupoid, polgrupa in monoid? Za vsakega povej primer.}

Grupoid je neprazna množica z binarno operacijo $(A, \circ)$, npr.~$(\Z, -)$.

Polgrupa je grupoid, kjer je operacija asociativna, npr.~$(\N, +)$.

Monoid je polgrupa z enoto, npr.~$(\R, \cdot)$.

\vprasanje{Kaj je inverz kompozituma $a\circ b$ obrnljivih elementov $a, b \in A$ v monoidu $(A,\circ)$?}

\[
	b^{-1} \circ a^{-1}
\]

\vprasanje{Kaj je grupa? Podaj primer. Kdaj je grupa komutativna?}

To je monoid, v katerem je vsak element obrnljiv, npr. $(\Z, +)$. Grupa je komutativna, kadar velja $a \circ b = b \circ a$ za vsaka $a, b$ elementa grupe.

\vprasanje{Do katerega $n$ so končne grupe velikosti $n$ komutativne?}

Do $n=5$.

\vprasanje{Kaj je permutacija končne množice $A$? Kako označimo grupo permutacij množice $A$ z $n$ elementi in operacijo $\circ$? Koliko elementov ima?}

Permutacija na množici $A$ je bijektivna preslikava $A \desno A$. Množico vseh permutacij označimo z $S(A)$, grupo $(S(A), \circ)$ pa z $S_n$. Imenujemo jo \textit{simetrična grupa} reda $n$, ima pa $n!$ elementov.

\vprasanje{V kakšni obliki običajno pišemo permutacije?}

\[
	\Pi = \begin{pmatrix}
		1 & 2 & 3 & \ldots & n \\
		\Pi(1) & \Pi(2) & \Pi(3) & \ldots & \Pi(n)
	\end{pmatrix}
\]

\vprasanje{Katere grupe permutacij s kompozitumom so komutativne?}

Samo $S_2$.

\vprasanje{Kaj je cikel? Kako ga označimo?}

Naj bodo $a_1, a_2, \ldots, a_k \in \{1, 2, \ldots, n\}$ paroma različni. Permutacija $\sigma \in S_n$, definirana s predpisom $\sigma(a_1) = a_2, \sigma(a_2) = a_3, \ldots, \sigma(a_{k-1}) = a_k, \sigma(a_k) = a_1$ in $\sigma(x) = x$ za $x \in \{1, 2, \ldots, n\} \brez {a_1, a_2, \ldots, a_k}$ se imenuje cikel dolžine $k$. Označimo ga z $\begin{pmatrix}
a_1 & a_2 & \ldots & a_k
\end{pmatrix}$.

\vprasanje{Kdaj sta dva cikla disjunktna? Kakšno lastnost imata?}

Cikla sta disjunktna, če pripadajoči množici elementov, ki v ciklu niso slike samih sebe, nimata skupnih elementov. Disjunktna cikla vedno komutirata.

\vprasanje{Kako se imenuje cikel z dolžino $2$?}

Transpozicija.